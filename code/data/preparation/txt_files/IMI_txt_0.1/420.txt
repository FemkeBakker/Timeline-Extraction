File id: 420 File title: Wob_besluit_over_Bitumen.pdf.
Ministerie van Binnenlandse Zaken en
Koninkrijksrelaties
> Retouradres Postbus 20011 2500 EA
DGVB
Bouwen en Energie
Turfmarkt 147
Den Haag
Postbus 20011
2500 EA
www.rijksoverheid.n1
www.facebook.com/minbzk
www.twitter.com/minbzk
www.linkedin.com/company/
ministerie-van-bzk
01 JUN 2022
Datum
Betreft Wob besluit Bitumen Kenmerk
2022-0000258794
Uw kenmerk
Op 21 januari 2021 heeft u gevraagd om openbaarmaking van informatie over het
Akkoord collectieve regeling bouwnijverheid dat op 29 april 2005 is gesloten.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Wet open overheid (hierna: Woo). De Woo kent geen
overgangsrecht, dit betekent dat vanaf 1 mei de Woo geldt. Op uw Wob-verzoek
van 21 januari 2021, door mij ontvangen op 15 maart 2021, wordt nu daarom
een beslissing genomen op grond van de Woo.
Tijdens de periode waarin dit verzoek bij mij in behandeling is, is verschillende
keren telefonisch contact met u geweest over de stand van zaken in de
procedure. Op 2 mei 2022 is de laatste keer contact met u geweest en is u
toegezegd dat u het besluit medio mei ontvangt.
Wettelijk kader
Uw verzoek valt onder de reikwijdte van de Woo. Voor de relevante Woo-artikelen
verwijs ik u naar bijlage 1.
Inventarisatie documenten
Ik beschik grotendeels over de door u gevraagde documenten. Een inventarislijst
van de documenten is opgenomen in bijlage 2. De inventarislijst vermeldt de
toegepaste uitzonderingsgronden per document. De uitzonderingsgronden uit de
Woo kunt u vinden in bijlage 1. In het besluit staat de nadere toelichting bij de
toegepaste gronden. Hierdoor wordt per document duidelijk wat is besloten.
Een deel van de documenten is niet teruggevonden in de archieven van BZK. De
dozen stonden wel in het systeem maar waren niet aanwezig in het archief. Het
is onbekend welke documenten precies ontbreken. Dit deel van de documenten
kan ik niet aan u verstrekken omdat deze niet in mijn bezit zijn.
Pagina 1 van 10DGVB
Bouwen en Energie
Datum
Reactie derden
Kenmerk
Er zijn derde belanghebbenden bij de openbaarmaking van een diverse
2022-0000258794
documenten. Zij hebben de gelegenheid gekregen om hierop een reactie te
geven. De derde belanghebbenden stemmen in met de openbaarmakingen.
Besluit
Openbaarmaking
Ik heb besloten de documenten openbaar te maken met uitzondering van de
daarin vermelde persoonsgegevens en concepten van documenten bestemd voor
intern beraad waarvan ook een eindversie beschikbaar is. Documenten 85, 107 en
156A maak ik in zijn geheel niet openbaar. Onder het hoofdstuk Motivering van
dit besluit licht ik dit toe.
Motivering
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een relatieve
uitzonderingsgrond is, moet ik een afweging maken tussen het algemene belang
van openbaarheid en het specifieke belang dat de uitzonderingsgrond beschermt.
Daarbij weegt het belang van openbaarheid zwaar. Als ik informatie weiger, moet
ik goed motiveren waarom ik dat doe. Dat geldt nog sterker als de informatie
ouder dan vijf jaar is.
Wanneer het gaat om informatie waar belangen van anderen bij betrokken zijn,
moet ik hen de mogelijkheid geven om een zienswijze in te dienen. Dit betekent
dat zij hun mening kunnen geven over of de informatie wel of niet openbaar
gemaakt moet worden. Het is uiteindelijk aan mij om te beslissen of ik de
informatie openbaar maak.
In de inventarislijst heb ik opgenomen welke uitzonderingsgronden van
toepassing zijn.
Pagina 2 van 10DGVB
Bouwen en Energie
Datum
De eerbiediging van de persoonlijke levenssfeer Kenmerk
2022-0000258794
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit) een
document/bepaalde documenten is dit het geval. Ik vind het in dit geval
belangrijk dat de identiteit van betrokkene niet bekend wordt omdat dit zijn of
haar privacy kan schenden. Dat vind ik niet wenselijk. Daarom maak ik deze
persoonsgegevens niet openbaar.
In diverse documenten staan (ook) persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om, openbaarmaking op grond van de Woo.
Omdat in de documenten zelf alleen persoonsgegevens zijn gelakt, is de
uitzonderingsgrond van de Woo niet in het document zelf zichtbaar. Met de
inventarislijst is duidelijk dat in deze documenten artikel 5.1, tweede lid, aanhef
en onder e, van de Woo is toegepast.
Persoonlijke beleidsopvattingen in een document voor intern beraad
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad niet
openbaar gemaakt. Persoonlijke beleidsopvattingen zijn ambtelijke adviezen,
meningen, visies, standpunten en overwegingen ten behoeve van intern beraad.
Persoonlijke beleidsopvattingen zijn niet: feiten, prognoses, beleidsalternatieven,
de gevolgen van een bepaald beleidsalternatief of andere onderdelen met een
overwegend objectief karakter.
In dit geval zie ik aanleiding om de persoonlijke beleidsopvattingen bestemd voor
intern beraad geanonimiseerd openbaar te maken omdat het gaat om informatie
ouder dan vijf jaar ten tijde van de beoordeling.
Pagina 3 van 10DGVB
Bouwen en Energie
Datum
Concepten en persoonlijke beleidsopvattingen
Kenmerk
Waar sprake is van concepten zie ik geen aanleiding om de persoonlijke
2022-0000255794
beleidsopvattingen bestemd voor intern beraad openbaar te maken. Dit omdat
het hier gaat om concepten van documenten over het Akkoord collectieve regeling
bouwnijverheid. Dan wel communicatie over die conceptdocumenten. Deze
concepten zijn nog niet 'rijp'. In de fase waarin het besluit nog vorm moet krijgen,
moet er ruimte zijn om conceptteksten en gedachten met elkaar uit te wisselen.
Het gaat dus om het intern delen van informatie wat moet leiden tot een definitief
document. Ik acht het belangrijk dat in die voorbereidende fase om tot een
definitief besluit te komen concepten daarvan in vertrouwen kunnen worden
uitgewisseld. Gelet hierop maak ik deze conceptdocumenten in zijn geheel niet
openbaar. In de inventarislijst verwijs ik bij de conceptendocumenten naar de
vindplaats van de definitieve versie van de betreffende documenten.
Het voorkomen van onevenredige benadeling
Op grond van artikel 5.1, vijfde lid, van de Woo mag ik in uitzonderlijke gevallen
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van
openbaarheid. Bij het document met nummers 85, 107 en 156A is dit het geval.
Dit betreft bijlage 2 bij het Akkoord. Deze bijlage bevat een lijst van leden van
Bouwend Nederland en andere ondernemingen die aan het Akkoord deelnemen.
Het Akkoord is gesloten namens Bouwend Nederland. Het doel van het Akkoord
was om onderling vertrouwen in de bouwnijverheid te herstellen en te versterken.
In het bijzonder wensten de partijen bij het akkoord dat 'schoon schip' werd
gemaakt met betrekking tot aanspraken op grond van handelen in strijd met het
mededingingsrecht. De separate leden en ondernemingen die op bijlage 2 zijn
opgenomen, zijn destijds medegedeeld aan de Tweede Kamer. Openbaarmaking
van deze ledenlijst zou deze bedrijven benadeling toebrengen omdat daarmee de
strijd met het mededingingsrecht weer wordt opgerakeld en daarmee de schijn
wordt gewekt dat zij daarmee schuld erkennen. Ik vind dat de voorkoming van
deze benadeling zwaarder moet wegen dan het belang van openbaarheid
aangezien openbaarmaking niet zou bijdragen aan het herstel van vertrouwen dat
met het Akkoord wordt nagestreefd. Ik maak deze informatie daarom niet
openbaar.
Wijze van openbaarmaking
De documenten, genoemd onder "Openbaarmaking" zal ik naar u mailen.
Pagina 4 van 10DGVB
Bouwen en Energie
Datum
Kenmerk
Reeds openbare stukken
2022-0000258794
De documenten met nummers 9C, 91, 12A, 12B, 12C, 17, 20, 21, 29, 30 34, 39,
47, 48, 49, 49A, 51A, 58A, 72, 80A, 83 en 112A zijn al openbaar en voor
iedereen beschikbaar.
De Woo is niet van toepassing op reeds openbare documenten. Voor deze
documenten verwijs ik u via de inventarislijst naar de vindplaats. De documenten
waarvan ik de vindplaats niet heb kunnen achterhalen, stuur ik u toe.
De openbaar gemaakte stukken worden met een geanonimiseerde versie van het
besluit op www.rijksoverheid.nl geplaatst.
Hoogachtend,
De jfirnister van Binnenlandse Zaken en Koninkrijksrelaties,
narner deze,
Plaatsve'lvbngend secretaris-generaal
Tegen dit besluit kunt u binnen zes weken na de dag waarop dit is bekend gemaakt een bezwaarschrift
indienen. Het bezwaarschrift moet door de indiener zijn ondertekend en bevat ten minste zijn naam en
adres, de dagtekening, een omschrijving van het besluit waartegen het bezwaar is gericht en de gronden
waarop het bezwaar rust. Zo mogelijk dient een kopie van het besluit waartegen het bezwaar is gericht te
worden bijgevoegd. Het bezwaarschrift moet worden gericht aan: de Minister van Binnenlandse Zaken en
Koninkrijksrelaties, Directie Constitutionele Zaken en Wetgeving, Postbus 20011, 2500 EA Den Haag.
Pagina 5 van 10DGVB
Bouwen en Energie
Datum
Bijlage 1 - Relevante artikelen uit de Woo
Kenmerk
2022-0000258794
Artikel 1.1
Eenieder heeft recht op toegang tot publieke informatie zonder daartoe een
belang te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde
lid. In afwijking van artikel 4:5, vierde lid, van de Algemene wet bestuursrecht
wordt het besluit om het verzoek niet te behandelen aan de verzoeker
bekendgemaakt binnen twee weken nadat het verzoek is gepreciseerd of nadat de
daarvoor gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.2a
Indien een voldoende gespecificeerd verzoek zodanig omvangrijk is dat niet
binnen de termijn van artikel 4.4, eerste lid, kan worden beslist, treedt het
bestuursorgaan voor het einde van die termijn in overleg met de verzoeker over
Pagina 6 van 10DGVB
Bouwen en Energie
Datum
de prioritering van de afhandeling van het verzoek. Het bestuursorgaan verstrekt
Kenmerk
de gevraagde documenten zo veel mogelijk in de door de verzoeker gewenste
2022-0000258794
volgorde.
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het
verzoek is ontvangen.
2. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot en met de dag waarop
door de belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daartegen heeft, in welk geval de
informatie wordt verstrekt twee weken nadat de beslissing is bekendgemaakt.
Indien wordt verzocht om een voorlopige voorziening als bedoeld in artikel 8:81
van de Algemene wet bestuursrecht, wordt de openbaarmaking opgeschort totdat
de voorzieningenrechter uitspraak heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig is,
deelt het bestuursorgaan dit besluit gelijktijdig mede aan deze derde.
Artikel 4.5
1. Het bestuursorgaan verstrekt de informatie in de door verzoeker verzochte
vorm of, indien dit redelijkerwijs niet gevergd kan worden, met inachtneming van
het bepaalde in artikel 2.4, derde lid.
2. Indien de informatie reeds in een voor de verzoeker gemakkelijk toegankelijke
vorm voor het publiek beschikbaar is, wijst het bestuursorgaan de verzoeker
daarop.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
Pagina 7 van 10DGVB
Bouwen en Energie
Datum
d. persoonsgegevens betreft als bedoeld in paragraaf 3.1 onderscheidenlijk
Kenmerk
paragraaf 3.2 van de Uitvoeringswet Algemene verordening
2022-0000258794
gegevensbescherming, tenzij de betrokkene uitdrukkelijk toestemming heeft
gegeven voor de openbaarmaking van deze persoonsgegevens of deze
persoonsgegevens kennelijk door de betrokkene openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46
van de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiÃ«le belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een
uitdrukkelijke motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieuinformatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid
genoemde gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
Pagina 8 van 10DGVB
Bouwen en Energie
Datum
1. In geval van een verzoek om informatie uitdocumenten, opgesteld ten
Kenmerk
behoeve van intern beraad, wordt geen informatie verstrekt over daarin
2022-0000258794
opgenomen persoonlijke beleidsopvattingen. Onder persoonlijke
beleidsopvattingen worden verstaan ambtelijke adviezen, visies, standpunten en
overwegingen ten behoeve van intern beraad, niet zijnde feiten, prognoses,
beleidsalternatieven, de gevolgen van een bepaald beleidsalternatief of
andere onderdelen met een overwegend objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of
zich erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig
wordt geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Artikel 5.3
Bij een verzoek om informatie die ouder is dan vijf jaar motiveert het
bestuursorgaan bij een weigering van die informatie waarom de in artikel 5.1,
tweede of vijfde lid, of artikel 5.2 bedoelde belangen ondanks het tijdsverloop
zwaarder wegen dan het algemeen belang van openbaarheid.
Artikel 5.5
1. Onverminderd het elders bij wet bepaalde, verstrekt een bestuursorgaan iedere
natuurlijke of rechtspersoon op diens verzoek de op de verzoeker betrekking
hebbende in documenten neergelegde informatie, tenzij een in artikel 5.1, eerste
lid, onderdelen a, b en c, alsmede d en e, voor zover betrekking hebbend op
derden, genoemd belang aan de orde is of een in artikel 5.1, tweede of vijfde lid,
of artikel 5.2 genoemd belang zwaarder weegt dan het belang van de verzoeker
bij toegang tot op hem betrekking hebbende informatie. De verzoeker vermeldt
bij zijn verzoek de aangelegenheid of het daarop betrekking hebbende document,
waarover hij informatie wenst te ontvangen.
2. Het eerste lid is van overeenkomstige toepassing op een verzoek met
betrekking tot gegevens ten aanzien van een overleden echtgenoot, geregistreerd
partner, kind of ouder van de verzoeker, tenzij een schriftelijke wilsverklaring van
de overledene aan de verstrekking in de weg staat.
3. Het bestuursorgaan draagt zorg voor een deugdelijke vaststelling van de
identiteit van de verzoeker.
Pagina 9 van 10DGVB
Bouwen en Energie
Datum
4. Het bestuursorgaan kan aan de verstrekking voorwaarden verbinden ter
Kenmerk
bescherming van een van de belangen, genoemd in de artikelen 5.1 en 5.2, tenzij
2022-0000258794
de gevraagde informatie met toepassing van de artikelen 5.1 en 5.2 openbaar
voor eenieder zou zijn.
Artikel 5.6
1. Het bestuursorgaan kan, in geval informatie ingevolge de artikelen 5.1 en 5.2
niet openbaar gemaakt kan worden, besluiten de informatie uitsluitend aan de
verzoeker te verstrekken, indien er klemmende redenen zijn om de verzoeker
niettegenstaande de toepasselijke uitzonderingsgrond of -gronden de gevraagde
informatie niet te onthouden.
2. Het eerste lid vindt slechts toepassing voor zover dit niet in strijd is met een
toepasselijke geheimhoudingsplicht.
3. Het bestuursorgaan kan aan de verstrekking voorwaarden verbinden ter
bescherming van een van de belangen, genoemd in de artikelen 5.1 en 5.2.
Artikel 5.7
1. Een bestuursorgaan kan ten behoeve van historisch, statistisch,
wetenschappelijk of journalistiek onderzoek toegang bieden tot informatie:
a. die ingevolge de artikelen 5.1 en 5.2 niet openbaar gemaakt kan worden; of
b. waarvan de vaststelling of deze informatie ingevolge de artikelen 5.1 en 5.2
openbaar gemaakt kan worden een onevenredige inspanning vergt.
2. Het bestuursorgaan kan aan het verlenen van toegang voorwaarden verbinden.
3. De toegang tot informatie overeenkomstig het eerste lid wordt in ieder geval
verleend onder de voorwaarde dat degene aan wie toegang wordt verleend, de
verkregen informatie niet verder verspreidt zonder voorafgaand besluit van het
bestuursorgaan waarin de informatie met toepassing van de artikelen 5.1 en 5.2
openbaar gemaakt wordt.
Pagina 10 van 10