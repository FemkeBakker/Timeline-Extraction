File id: 188 File title: Besluit_op_Wob-verzoek_richtlijnen_gunnen_van_verkoop_bij_inschrijving_van_voertuigen.pdf.
>Retouradres Postbus 20201 2500 EE Den Haag
Directie Juridische Zaken
Korte Voorhout 7
2511 CW Den Haag
Postbus 20201
2500 EE Den Haag
www.rijksoverheid.nl
Inlichtingen
wooverzoekendjz@minfin.nl
www.minfin.nl
Ons kenmerk
2022-0000096108
BijlagenA
- Relevante artikelen uit
de Woo
Datum 7 juni 2022 B - Transponeringstabel
Betreft Besluit op uw Wob-verzoek inzake richtlijnen voor het C - Inventarislijst
D - Documenten
gunnen van verkoop bij inschrijving van voertuigen door
Domein Roerende Zaken
Geachte,
In uw verzoek van 19 november 2021 heeft u het ministerie van Financiën
gevraagd informatie openbaar te maken over de gunningscriteria van de verkoop
bij inschrijving van voertuigen door Domeinen Roerende Zaken (hierna: DRZ).
Daarnaast vraagt u om documenten met betrekking tot de veiling, gunning en
afweging van kavel K2100218042 van veiling 2021-0021.
U heeft uw verzoek om openbaarmaking van informatie gedaan op grond van de
Wet openbaarheid van bestuur (hierna: Wob). Vanaf 1 mei 2022 is de Wob
vervangen door de Woo. De Woo kent geen overgangsrecht, dit betekent dat
vanaf 1 mei de Woo geldt. Dit betekent dat u een besluit ontvangt op grond van
de Woo.
Op 22 december 2021 heeft een gesprek met u plaatsgevonden en in dit gesprek
heeft u aangegeven de volgende documenten te willen ontvangen:
- documenten die betrekking hebben op de werkinstructies over het
gunningsbeleid van DRZ;
- een e-mail van het Openbaar Ministerie d.d. 15 november 2021, waarin
de kavel is ingetrokken.
Het is helaas niet gelukt om binnen de wettelijke termijn op uw Woo-verzoek te
beslissen. Hiervoor bied ik u mijn excuses aan.
1. Besluit
Ik besluit de door u gevraagde informatie gedeeltelijk openbaar te maken. Per
document is op de inventarislijst aangegeven welke uitzonderingsgronden zijn
toegepast.
2. Inventarisatie documenten
Op basis van uw verzoek zijn 2 documenten aangetroffen. Dit betreft:
1. Werkinstructie Verkoop Werkzaamheden openbare verkoop bij inschrijving
Dit document betreft de interne werkbeschrijving van DRZ, opgesteld in juli 2021.
Hierin wordt beschreven hoe het proces van de gunning verloopt en aan welke
voorwaarden moet worden voldaan om een goed gegund te krijgen.
Pagina 1 van 72. De e-mail afkomstig van het Openbaar Ministerie van 15 november 2021
Directie Juridische Zaken
In deze e-mail is sprake van communicatie over de kavel K2100218042 van
veiling 2021-0021. Ons kenmerk
2022-0000096108
3. Zienswijzen
Het Openbaar Ministerie (OM) heb ik aangemerkt als derde-belanghebbende bij
de openbaarmaking van de e-mail 15 november 2021. De mening van deze
derde-belanghebbende heb ik in mijn belangenafweging meegenomen door
middel van een zienswijze. Het OM stemt in met de gedeeltelijke openbaarmaking
van de e-mail van 15 november 2021 en heeft mij in de reactie op deze
zienswijze verzocht om - naast alle persoonsgegevens - enkele strafrechtelijke
gegevens niet openbaar te maken. Ik heb de zienswijze van de betrokken
belanghebbende geheel overgenomen. Dit licht ik nader toe onder paragraaf 5.
Overwegingen.
4. Wettelijk kader
Ik behandel uw verzoek als een verzoek op grond van de Wet open overheid
(Woo). De relevante artikelen uit de Woo kunt u vinden in bijlage A bij deze brief.
5. Overwegingen
Algemene overweging: openbaarheid t.a.v. een ieder
Als eerste wil ik u wijzen op het volgende.
Iedereen heeft het recht om overheidsinformatie op te kunnen vragen zonder
daarbij een reden te hoeven aangeven. Dit staat in het eerste artikel 1.1. van de
Woo. Dit is een belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, het openbaar is voor een ieder. De Woo is
niet van toepassing op informatie die al openbaar is.
Algemene uitgangspunten bij toetsing aan de uitzonderingsgronden
De toetsing aan de uitzonderingsgronden verloopt als volgt. Eerst kijk ik of een
van de uitzonderingsgronden speelt. Dat doe ik meestal per alinea, soms per zin.
Vervolgens kijk ik wat voor soort uitzonderingsgrond het is. Als het een absolute
uitzonderingsgrond is, mag ik de informatie niet verstrekken. Als het een
relatieve uitzonderingsgrond is, moet ik een afweging maken tussen het
algemene belang van openbaarheid en het specifieke belang dat de
uitzonderingsgrond beschermt. Daarbij weegt het belang van openbaarheid
zwaar. Als ik informatie weiger, moet ik goed motiveren waarom ik dat doe. Dat
geldt nog sterker als de informatie ouder dan vijf jaar is. Wanneer het gaat om
informatie waar belangen van anderen bij betrokken zijn, moet ik hen de
mogelijkheid geven om een zienswijze in te dienen. Dit betekent dat zij hun
mening kunnen geven over of de informatie wel of niet openbaar gemaakt moet
worden. Het is uiteindelijk aan mij om te beslissen of ik de informatie openbaar
maak.
In de inventarislijst en op de documenten heb ik opgenomen welke
uitzonderingsgronden van toepassing zijn.
Pagina 2 van 7Transponeringstabel
Directie Juridische Zaken
De beoordeling van de documenten heeft plaatsgevonden op basis van de Wob en
is afgerond voordat de Woo op 1 mei 2022 in werking trad. Dit brengt met zich Ons kenmerk
mee dat de aanduiding van de toegepaste uitzonderingsgronden in bijlage C en D 2022-0000096108
afwijken van de motivering in het besluit. Ter bevordering van de leesbaarheid
heb ik in bijlage B een transponeringstabel opgenomen, waarin de
uitzonderingsgronden op basis van de Wob en de Woo staan omschreven.
Absolute uitzonderingsgronden
Bijzondere persoonsgegevens en persoonsgegevens van strafrechtelijke aard
(artikel 5.1, eerste lid, aanhef en onder d, van de Woo)
Op grond van artikel 5.1, eerste lid, aanhef en onder d, van de Woo mag ik geen
informatie openbaar maken als dit bijzondere persoonsgegevens of
persoonsgegevens van strafrechtelijke aard zijn. Bijzondere persoonsgegevens
zijn gegevens over iemands ras of etnische afkomst, politieke opvattingen, religie
of levensovertuiging, seksuele gerichtheid, gezondheid, genetische gegevens,
biometrische gegevens en lidmaatschap van een vakbond. Strafrechtelijke
gegevens zijn gegevens over iemands strafrechtelijke veroordelingen, strafbare
feiten en veiligheidsmaatregelen die daarmee verband houden.
In de desbetreffende e-mail staan strafrechtelijke gegevens, waarvan
aannemelijk is dat openbaarmaking inbreuk zou maken op de persoonlijke
levenssfeer van betrokkene. Ik zal deze persoonsgegevens dan ook niet openbaar
maken.
Waar van toepassing heb ik deze informatie onleesbaar gemaakt onder
vermelding van: 10.1.d Wob. Dit kunt u lezen als artikel 5.1, eerste lid, aanhef en
onder d, van de Woo.
Relatieve uitzonderingsgronden
De eerbiediging van de persoonlijke levenssfeer (artikel 5.1, tweede lid, onder e,
van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen, e-
mailadressen, telefoonnummers en functienamen. Bij (bepaalde passages uit) een
document/bepaalde documenten is dit het geval. Ik vind het in dit geval
belangrijk dat de identiteit van betrokkene niet bekend wordt omdat dit zijn of
haar privacy kan schenden. Dat vind ik niet wenselijk. Daarom maak ik deze
persoonsgegevens niet openbaar.
In beide documenten staan ook persoonsgegevens van ambtenaren. Het gaat om
gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van privacy zwaarder moet wegen dan het
belang van openbaarheid. Dit ter bescherming van de privacy van de betrokken
ambtenaar/ambtenaren. Daarbij weegt mee dat het hier niet gaat om het
opgeven van een naam aan een individuele burger die met een ambtenaar in
contact treedt, maar om openbaarmaking op grond van de Woo.
Het voorkomen van onevenredige benadeling (artikel 5.1, vijfde lid, van de Woo)
Pagina 3 van 7Op grond van artikel 5.1, vijfde lid, van de Woo mag ik in uitzonderlijke gevallen
Directie Juridische Zaken
geen informatie openbaar maken als dit iemand onevenredige benadeling
toebrengt en de voorkoming daarvan zwaarder weegt dan het belang van Ons kenmerk
openbaarheid. Bij bepaalde passages in de werkbeschrijving (documentnummer 2022-0000096108
1108065) is dit het geval. Het document ziet op de vertrouwelijke werkwijze
binnen DRZ met betrekking tot de gunning van kavels. Het openbaar maken van
deze informatie geeft degene die daar kennis van neemt, een voordeel bij het
bieden op een kavel. Ik vind dat de voorkoming van deze benadeling zwaarder
moet wegen dan het belang van openbaarheid aangezien dit er toe kan leiden dat
DRZ geconfronteerd wordt met lagere veilingopbrengsten. Ik maak deze
informatie daarom niet openbaar.
Verder is in beide documenten informatie aangetroffen waaruit blijkt wat de
functionele e-mailpostbussen zijn binnen de Rijksoverheid. Openbaarmaking van
deze informatie kan leiden tot onevenredige benadeling aan de zijde van de
Rijksoverheid, omdat de e-mailadressen alleen bestemd zijn voor intern gebruik.
Het belang van openbaarmaking weeg ik hier gering. Ik maak deze informatie
daarom niet openbaar.
Waar van toepassing heb ik deze informatie onleesbaar gemaakt onder
vermelding van: 10.2.g Wob. Dit kunt u lezen als artikel 5.1, vijfde lid, van de
Woo.
6. Wijze van openbaarmaking en publicatie
De documenten die gedeeltelijk openbaar worden, worden samen met deze brief
digitaal aan u toegezonden.
Plaatsing op internet
Dit besluit en de documenten die voor iedereen gedeeltelijk openbaar worden,
worden op www.rijksoverheid.nl gepubliceerd.
Afschrift aan belanghebbenden
Een kopie van dit besluit verzend ik naar de derde-belanghebbende.
Pagina 4 van 7Vragen
Directie Juridische Zaken
Als u vragen heeft over de afhandeling van uw verzoek, dan kunt u contact
opnemen met . Voor meer informatie over de Woo-procedure, kunt u Ons kenmerk
kijken op https://www.rijksoverheid.nl/onderwerpen/wet-open-overheid-woo. 2022-0000096108
Hoogachtend,
DE MINISTER VAN FINANCIEN,
namens deze,
mr. M.S. Bogtstra
De directeur Juridische Zaken
Bezwaarclausule
Deze brief is een besluit in de zin van de Algemene wet bestuursrecht. Op grond
van die wet kunt u tegen dit besluit binnen zes weken na de dag waarop dit
besluit is bekendgemaakt een bezwaarschrift indienen. Het bezwaarschrift moet
worden gericht aan de minister / staatssecretaris van Financiën, ter attentie van
de Directie Juridische Zaken, Postbus 20201, 2500 EE Den Haag. Het
bezwaarschrift dient te worden ondertekend en dient ten minste het volgende te
bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaar zich richt;
d. een opgave van de redenen waarom u zich met het besluit niet kunt verenigen.
Pagina 5 van 7Bijlage A – Relevante artikelen uit de Woo
Directie Juridische Zaken
Artikel 1.1 Ons kenmerk
Eenieder heeft recht op toegang tot publieke informatie zonder daartoe een 2022-0000096108
belang te hoeven stellen, behoudens bij deze wet gestelde beperkingen.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
d. persoonsgegevens betreft als bedoeld in paragraaf 3.1 onderscheidenlijk
paragraaf van de Uitvoeringswet Algemene verordening gegevensbescherming,
tenzij de betrokkene uitdrukkelijk toestemming heeft gegeven voor de
openbaarmaking van deze persoonsgegevens of deze persoonsgegevens kennelijk
door de betrokkene openbaar zijn gemaakt.
2. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
e. de eerbiediging van de persoonlijke levenssfeer.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
Pagina 6 van 7Bijlage B – Transponeringstabel Wob-Woo
Directie Juridische Zaken
Uitzonderingsgrond in de Wet Uitzonderingsgrond in de Wet
Ons kenmerk
openbaarheid van bestuur open overheid (artikel/code) 2022-0000096108
(artikel/code)
Bijzondere persoonsgegevens 1. Bijzondere
(10.1.d) persoonsgegevens (5.1.1.d)
2. Nationale
identificatienummers (5.1.1.e)
Eerbiediging van de Eerbiediging van de
persoonlijke levenssfeer persoonlijke levenssfeer
(10.2.e) (5.1.2.e)
Het voorkomen van 1. Bescherming van andere
onevenredige bevoordeling of dan vertrouwelijk aan de
benadeling (10.2.g) overheid verstrekte
concurrentiegevoelige bedrijfs-
en fabricagegegevens (5.1.2.f)
2. De bescherming van het
milieu waarop deze informatie
betrekking heeft (uitgezonderd
milieu-informatie) (5.1.2.g)
3. De beveiliging van personen
of bedrijven en het voorkomen
van sabotage (uitgezonderd
milieu-informatie) (5.1.2.h)
4. Het goed functioneren van
de staat (…) of
bestuursorganen (5.1.2.i)
Pagina 7 van 7