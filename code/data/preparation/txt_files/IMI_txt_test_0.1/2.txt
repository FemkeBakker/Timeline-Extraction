File id: 2 File title: 1e_deelbesluit_op_Woo-verzoek_over_Nationaal_Platform_Leren_en_Ontwikkelen__NPLO_.pdf.
>Retouradres Postbus 16375 2500 BJ Den Haag
Wetgeving en Juridische
Zaken
Rijnstraat 50
Den Haag
Postbus 16375
2500 BJ Den Haag
www.rijksoverheid.nl
Contact
Dienstpostbus.Woo@minocw.nl
Onze referentie
34001939 (2022-060-1)
Bijlagen
1 – Relevante wetsartikelen
Datum 14 september 2022
Betreft Woo 2022-060 deelbesluit 1 Bezwaar
Als u belang hebt bij dit besluit,
dan kunt u hiertegen binnen 6
weken, gerekend vanaf de
verzenddatum, bezwaar maken.
Stuur uw bezwaarschrift naar
DUO, Postbus 30205, 2500 GE
Den Haag. U kunt uw bezwaar
ook digitaal indienen op
www.bezwaarschriftenocw.nl.
Geachte ,
In uw e-mail van 3 augustus 2022 heeft u mijn ministerie verzocht om een extra
zoekslag te verrichten en aanvullende documenten te verstrekken die per abuis
zouden ontbreken bij de afhandeling van uw eerdere verzoek (2022-018).
Uw verzoek is op 18 augustus 2022 in behandeling genomen.
Naar aanleiding van dit verzoek is een extra uitvraag en zoekslag verricht.
Op 12 september 2022 is u bericht dat uw 11 vragen in ieder geval 2 documenten
hebben opgeleverd die nog niet zijn beoordeeld. Hoewel er nog wordt bezien of er
nog meer documenten zijn die moeten worden beoordeeld, wordt gelet op uw
informatiebehoefte bij dezen alvast een deelbesluit genomen over de 2 reeds
aangetroffen documenten:
• Een programmaplan versie 0.4 van 26 september 2021. Dit document
bevat onder meer de definitieve visie, de blue print, de business case,
het projectdossier, de stakeholdersanalyse en de integrale planning.
• Een beslisdocument voor de stuurgroep van september 2021 m.b.t.
benaming. Op basis daarvan is de naam NPLO vastgesteld.
Verder wil ik u meegeven dat de gevraagde lijst met stakeholders staat in bijlage
1 bij het eerder openbaar gemaakte programmavoorbereidingsplan (nr. 70).
Ik heb besloten deze twee documenten in het geheel openbaar te maken.
Dit besluit en de hierbij openbaar gemaakte stukken worden op
www.rijksoverheid.nl gepubliceerd.
de minister van Onderwijs, Cultuur en Wetenschap,
namens deze,
de directeur Wetgeving en Juridische Zaken,
mr. C. Riezebos
Pagina 1 van 3BIJLAGE – Relevante artikelen uit de Wet open overheid
Onze referentie
34001939 (2022-060-1)
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een
bestuursorgaan werkzame instelling, dienst of bedrijf. In het laatste geval
beslist het verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan
elektronisch worden verzonden op de door het bestuursorgaan
aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te
ontvangen.
5. Indien een verzoek te algemeen geformuleerd is, verzoekt het
bestuursorgaan binnen twee weken na ontvangst van het verzoek de
verzoeker om het verzoek te preciseren en is het de verzoeker daarbij
behulpzaam.
6. Het bestuursorgaan kan besluiten een verzoek niet te behandelen, indien
de verzoeker niet meewerkt aan een verzoek tot precisering als bedoeld
het vijfde lid. In afwijking van artikel 4:5, vierde lid, van de Algemene wet
bestuursrecht wordt het besluit om het verzoek niet te behandelen aan de
verzoeker bekendgemaakt binnen twee weken nadat het verzoek is
gepreciseerd of nadat de daarvoor gestelde termijn ongebruikt is
verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig
mogelijk, doch uiterlijk binnen vier weken gerekend vanaf de dag na die
waarop het verzoek is ontvangen.
2. Het bestuursorgaan kan de beslissing voor ten hoogste twee weken
verdagen, indien de omvang of de gecompliceerdheid van de informatie
een verlenging rechtvaardigt. Van de verdaging wordt voor de afloop van
de eerste termijn schriftelijk gemotiveerd mededeling gedaan aan de
verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf
de dag na die waarop het bestuursorgaan de verzoeker meedeelt dat
toepassing is gegeven aan artikel 4:8 van de Algemene wet
bestuursrecht, tot en met de dag waarop door de belanghebbende of
belanghebbenden een zienswijze naar voren is gebracht of de daarvoor
gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de
verzoeker, onder vermelding van de termijn binnen welke de beschikking
alsnog moet worden gegeven.
5. Indien het bestuursorgaan heeft besloten informatie te verstrekken, wordt
de informatie verstrekt tegelijk met de bekendmaking van het besluit,
tenzij naar verwachting een belanghebbende bezwaar daartegen heeft, in
welk geval de informatie wordt verstrekt twee weken nadat de beslissing
Pagina 2 van 3is bekendgemaakt. Indien wordt verzocht om een voorlopige voorziening
Onze referentie
als bedoeld in artikel 8:81 van de Algemene wet bestuursrecht, wordt de 34001939 (2022-060-1)
openbaarmaking opgeschort totdat de voorzieningenrechter uitspraak
heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde
afkomstig is, deelt het bestuursorgaan dit besluit gelijktijdig mede aan
deze derde.
Pagina 3 van 3