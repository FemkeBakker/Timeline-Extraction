File id: 0 File title: 1._Besluit_Granuliet_2020_95_IenW.pdf.
Ministerie van Infrastructuur
en Waterstaat
Retouradres Postbus 20901 2500 EX Den Haag
Bestuurskern
Directoraat-Generaal
Water en Bodem
Postbus 20901
Den Haag
2500 EX
Contactpersoon
woo-verzoekeo
artikel4 l@mioienw nl
Kenmerk
IENW/BSK-2022/150092
Datum 15 juli 2022
Betreft Besluit op uw Wob-verzoek d.d. 1 oktober 2020,
kernmerk 2020-95.
Geachte
In uw brief van 1 oktober 2020 heeft u met een beroep op de Wet openbaarheid
van bestuur (hierna: Wob) informatie verzocht over granuliet.
U vraagt om documenten over de periode 11 februari 2020 tot en met 1 oktober
2020.
Concreet vraagt u met betrekking tot granuliet om het volgende:
Documenten in de ruimste zin van het woord over de Bbk-melding(en)
van granuliet.
Gewisselde stukken tussen het ministerie van Infrastructuur en
Waterstaat (IenW) en
andere overheidsorganen over het onderwerp granuliet, waaronder
gewisselde stukken
met afdelingen van Rijkswaterstaat en de Inspectie Leefomgeving en
Transport.
Gewisselde stukken binnen het ministerie van IenW over het onderwerp
granuliet.
Documenten in de ruimste zin van het woord over contacten met
belanghebbenden over het onderwerp granuliet. Inclusief contacten met
oud-minister Halbe Zijlstra,
medewerkers van het bedrijf Bontrup/Graniet Import Benelux en
vertegenwoordigers van Bontrup/Graniet Import Benelux zoals PR
consultant Hans Stupers.
Documenten in de ruimste zin van het woord over het onderzoek dat
Wim Kuijken heeft gedaan naar de granuliet casus, dit onderzoek is
uiteindelijk gepresenteerd onder de naam 'Kleine korrels, grote
discussie'.
Verloop van de procedure
De ontvangst van uw verzoek is schriftelijk bevestigd bij e-mail van 1 oktober
2020, kenmerk 2020-95.
In de e-mail van 30 oktober 2020 is de beslistermijn met vier weken verdaagd.
Pagina 1 van 16In de e-mail van 6 januari 2021 is aan u bericht dat de beslistermijn is
verstreken en bent u geïnformeerd over de stand van zaken. Vanwege de
omvang van het dossier is u medegedeeld dat u op de hoogte wordt gehouden
over de voortgang van de behandeling van uw Wob-verzoek.
In de maanden maart, juni en juli 2021 zijn er meerdere telefonische
contactmomenten met u geweest over de stand van zaken en voortgang van de
behandeling van uw Wob-verzoek. Daarbij is onder andere gesproken over het
feit dat de brede uitvraag om informatie in het Wob-verzoek ook tot een grote
hoeveelheid geïnventariseerde documenten heeft geleid. De beoordeling van al
deze documenten, evenals het afstemmen (ontdubbelen) tussen de verschillende
dienstonderdelen van het ministerie kost veel tijd.
In de e-mail van 16 september 2021 vraagt u om de stand van zaken.
Op 21 september 2021 is telefonisch aan u bericht wat de laatste stand van
zaken is betreffende de behandeling van uw Wob-verzoek bij de bestuurskern.
Aan u is toegezegd dat wordt nagegaan wat de laatste stand van zaken is bij de
ILT en RWS.
In de e-mail van 28 september 2021 is aan u bericht wat de laatste stand van
zaken bij de ILT en RWS is.
In de e-mail van 29 september 2021 geeft u aan dat de behandeling van het
Wob-verzoek al een jaar duurt en dat u hoopt dat de termijnoverschrijding niet
nog groter wordt.
Op 24 februari 2022 is telefonisch de stand van zaken betreffende uw Wob-
verzoek besproken.
Op 24 maart 2022 is telefonisch wederom de stand van zaken in de behandeling
van uw Wob-verzoek met u besproken. Aan u is medegedeeld dat bij het
beoordelen van de documenten meer documenten zijn gevonden. Indien deze
documenten worden meegenomen met het besluit dan zou de procedure meer
tijd vragen. Met u is afgesproken dat ik op uw verzoek zal besluiten in
deelbesluiten.
In de e-mail van 8 april 2022 is aan u bericht dat de bestuurskern van het
ministerie van Infrastructuur en Waterstaat, ILT en RWS zienswijzen aan derde
belanghebbenden hebben gevraagd op documenten die gegevens bevatten die
van derden afkomstig zijn of die betrekking hebben op derden.
Dit is het eerste deelbesluit. Met u is afgestemd dat we een aanvang maken met
het tweede deelbesluit nadat u dit deelbesluit hebt ontvangen.
Wettelijk kader
Per 1 mei 2022 is de Wet open overheid (hierna Woo) in werking getreden en de
Wob ingetrokken. Ten tijde van het indienen van uw Wob-verzoek, het
beoordelen van de documenten en het opstellen van onderhavig besluit, gold de
Wob. Om u zo spoedig mogelijk van de door u gevraagde informatie te voorzien,
zijn deze documenten niet integraal herzien maar wordt nog verwezen naar de
uitzonderingsgronden van de Wob. In bijlage 2 bij dit besluit treft u een
Pagina 2 van 16transponeringstabel aan die de met elkaar corresponderende artikelen uit de Wob
en de Woo weergeeft.
Inventarisatie documenten
Op basis van uw verzoek zijn in totaal 2585 documenten aangetroffen. Deze
documenten zijn opgenomen in een inventarislijst, die als bijlage 3 bij dit besluit
is gevoegd.
Op de inventarislijst wordt verwezen naar documenten van RWS. Deze
documenten treft u aan in het deelbesluit dat RWS zal nemen rond hetzelfde
moment dat u dit besluit ontvangt en het deelbesluit dat RWS na het zomerreces
zal nemen.
Zienswijzen
Op 8 april 2022 bent u per e-mail geïnformeerd dat er documenten afkomstig
van derden-belanghebbenden zijn aangetroffen en zij in de gelegenheid zijn
gesteld hierover hun zienswijze te geven.
Besluit
Ik heb besloten uw verzoek gedeeltelijk te honoreren en daarbij een aantal
documenten deels openbaar te maken. Een aantal documenten wordt in het
geheel niet openbaar gemaakt. Voor de motivering verwijs ik u naar het
onderdeel ‘Overwegingen’ in dit besluit. De inventarislijst maakt integraal
onderdeel uit van dit besluit. Voor de toegepaste uitzonderingsgronden per
document verwijs ik u naar de inventarislijst.
Buiten reikwijdte verzoek
Een aantal documenten bevat passages die over andere onderwerpen gaan dan
het onderwerp van uw verzoek. Deze passages vallen inhoudelijk niet binnen de
reikwijdte van uw verzoek. Om die reden heb ik die passages onleesbaar
gemaakt onder vermelding van ‘buiten reikwijdte verzoek’. Dit is eveneens op de
inventarislijst weergegeven.
Overwegingen
Iedereen heeft het recht om overheidsinformatie op te vragen zonder daarbij een
reden te hoeven aangeven. Dit staat in artikel 1.1. van de Woo. Dit is een
belangrijk recht van de burger. Daarbij is het uitgangspunt dat
overheidsinformatie openbaar is, tenzij er uitzonderingsgronden zijn die dit
beperken. De uitzonderingsgronden staan in hoofdstuk 5 van de Woo. Ik moet
hierbij het algemeen belang van openbaarheid afwegen tegen de belangen die de
uitzonderingsgronden beschermen. In het algemeen geldt hierbij de regel dat
wanneer ik informatie aan u verstrek, deze informatie openbaar wordt voor een
ieder. De Woo is niet van toepassing op informatie die al openbaar is.
Milieu-informatie
Onder de reikwijdte van uw Wob-verzoek vallen documenten, waarin informatie
is opgenomen die op grond van onderstaande bepaling gekwalificeerd kan
worden als milieu-informatie.
Onder milieu-informatie op grond van artikel 2.1 van de Woo en artikel 19.1a
van de Wet milieubeheer wordt verstaan: alle informatie neergelegd in
documenten over:
Pagina 3 van 16a. de toestand van elementen van het milieu, zoals lucht en atmosfeer,
water, bodem, land, landschap en natuurgebieden met inbegrip van
vochtige biotopen, kust- en zeegebieden, biologische diversiteit en haar
componenten, met inbegrip van genetisch gemodificeerde organismen,
en de interactie tussen deze elementen;
b. factoren, zoals stoffen, energie, geluid, straling of afval, met inbegrip van
radioactief afval, emissies, lozingen en ander vrijkomen van stoffen in het
milieu die de onder a bedoelde elementen van het milieu aantasten of
waarschijnlijk aantasten;
c. maatregelen, met inbegrip van bestuurlijke maatregelen, zoals
beleidsmaatregelen, wetgeving, plannen, programma’s, milieuakkoorden
en activiteiten die op de onder a en b bedoelde elementen en factoren
van het milieu een uitwerking hebben of kunnen hebben, alsmede
maatregelen of activiteiten ter bescherming van die elementen;
d. verslagen over de toepassing van de milieuwetgeving;
e. kosten-baten- en andere economische analyses en veronderstellingen die
worden gebruikt in het kader van de onder c bedoelde maatregelen en
activiteiten;
f. de toestand van de gezondheid en veiligheid van de mens, met inbegrip
van de verontreiniging van de voedselketen, indien van toepassing, de
levensomstandigheden van de mens, waardevolle cultuurgebieden en
bouwwerken, voor zover zij worden of kunnen worden aangetast door de
onder a bedoelde toestand van elementen van het milieu of, via deze
elementen, door de onder b en c bedoelde factoren, maatregelen of
activiteiten.
Voor zover de documenten milieu-informatie bevatten, stel ik het belang van
openbaarheid voorop, tenzij het om concepten gaat. Zie voor een nadere uitleg
onder het kopje “Aanvullende belangenafweging, intern beraad in relatie tot
milieu-informatie (artikel 5.2, vierde lid, Woo)”.
Bedrijfs- en fabricagegegevens (artikel 5.1, eerste lid, aanhef en onder c,
van de Woo)
Op grond van artikel 5.1, eerste lid, aanhef en onder c, van de Woo mag ik geen
informatie openbaar maken als het gaat om bedrijfs- en fabricagegegevens die in
vertrouwen aan de overheid zijn medegedeeld. De vertrouwelijkheid van de
informatie die aan de overheid is verstrekt, kan bijvoorbeeld blijken uit een
expliciete verklaring. Het is ook mogelijk dat de vertrouwelijkheid door de
verstrekker mocht worden aangenomen. Uit de documenten blijkt dat deze zijn
verstrekt aan de overheid in het kader van een mogelijk opdrachtverlening, dan
wel dat de overheid zelf documenten heeft opgesteld waarin de vertrouwelijk
toegestuurde bedrijfsinformatie is verwerkt om te kunnen komen tot een keuze
aan wie en onder welke voorwaarden de opdracht kan worden verleend.
Het gaat hier om gegevens waaruit informatie kan worden afgelezen of afgeleid
over de werkwijze van de betreffende opdrachtnemer (bijvoorbeeld een plan van
aanpak), de technische bedrijfsvoering, het productieproces, de afzet van
producten of de afnemers of leveranciers. Ook financiële gegevens kunnen als
Pagina 4 van 16bedrijfs- en fabricagegegevens worden aangemerkt. Ik zal deze financiële
informatie daarom niet openbaar maken.
Beoordeling informatie op grond van de Aanbestedingswet 2012
Daarnaast zijn door Arcadis documenten opgesteld in het kader van de ‘Review
kwaliteit, toepassing en effecten granuliet in Over de Maas’. Op deze documenten
is de Aanbestedingswet 2012 van toepassing, die een eigen
openbaarmakingsregime kent. Artikel 2.57 van de Aw 2012 is een bijzondere
openbaarmakingsregeling met een uitputtend karakter die voorgaat op de Woo.
Als informatie op grond van dit artikel niet aan derden verstrekt mag worden, is
de Woo op die informatie niet van toepassing. Artikel 2.57 van de Awb 2012
luidt:
"1. Onverminderd het in deze wet bepaalde maakt een aanbestedende dienst
informatie die hem door een ondernemer als vertrouwelijk is verstrekt niet
openbaar.
2. Onverminderd het in deze wet bepaalde maakt een aanbestedende dienst
geen informatie openbaar uit aanbestedingsstukken of andere documenten die de
dienst heeft opgesteld in verband met een aanbestedingsprocedure, indien die
informatie kan worden gebruikt om de mededinging te vervalsen."
De eerbiediging van de persoonlijke levenssfeer (artikel 5.1, tweede lid,
aanhef en onder e, van de Woo)
Op grond van artikel 5.1, tweede lid, aanhef en onder e, van de Woo kan ik geen
informatie openbaar maken als dit de persoonlijke levenssfeer schaadt en dit
belang zwaarder weegt dan het belang van openbaarheid. Het gaat om
persoonsgegevens die (indirect) te herleiden zijn tot een persoon zoals namen,
e-mailadressen, telefoonnummers en functienamen. Bij (bepaalde passages uit)
een document/bepaalde documenten is dit het geval. Ik vind het in dit geval
belangrijk dat de identiteit van betrokkene niet bekend wordt omdat dit zijn of
haar persoonlijke levenssfeer kan schenden. Dat vind ik niet wenselijk. Daarom
maak ik deze persoonsgegevens niet openbaar.
In diverse documenten staan ook persoonsgegevens van ambtenaren. Het gaat
om gegevens die herleidbaar zijn tot een persoon, zoals onder meer namen, e-
mailadressen, functienamen en telefoonnummers. In het kader van goed
werkgeverschap vind ik dat het belang van persoonlijke levenssfeer zwaarder
moet wegen dan het belang van openbaarheid. Dit ter bescherming van de
persoonlijke levenssfeer van de betrokken ambtenaren. Daarbij weegt mee dat
het hier niet gaat om het opgeven van een naam aan een individuele burger die
met een ambtenaar in contact treedt, maar om openbaarmaking op grond van de
Woo.
Het belang van het goed functioneren van de Staat, andere
publiekrechtelijke lichamen of bestuursorganen (artikel 5.1, tweede lid,
aanhef en onder i, van de Woo)
Ik maak geen informatie openbaar wanneer dit het goed functioneren van de
Staat of andere overheden schaadt en dit belang zwaarder weegt dan het belang
van openbaarheid (artikel 5.1, tweede lid, aanhef en onder i, van de Woo). In
bepaalde documenten staat informatie die het functioneren van de Staat of
andere overheden in gevaar zou kunnen brengen. Ik vind dat dit belang
zwaarder weegt dan het belang van openbaarheid, omdat het belang van een
zorgvuldige en effectieve besluitvorming zich niet verdraagt met het openbaar
Pagina 5 van 16maken van de persoonlijke beleidsopvattingen die het in dit geval betreft.
Openbaarmaking raakt aan het belang van het goede functioneren van het
bestuursorgaan.
Risico op misbruik groepsmailboxen en toegangscodes tot vergaderingen
In de documenten staan e-mailadressen van een interne postbus en/of
toegangscodes naar digitale vergaderingen die niet zijn bedoeld voor derden om
de betreffende organisatie te benaderen of om aan de vergaderingen deel te
nemen. Openbaarmaking zal naar mijn oordeel leiden tot onevenredige
benadeling van die organisaties en of deelnemers van de bijeenkomsten, en
vergroot het risico op misbruik, overbelasting en onheus gebruik. Ik laat onder
deze omstandigheden het belang van voorkoming van onevenredige benadeling
zwaarder wegen dan het belang van de openbaarheid van informatie.
Meewerken aan interne en externe onderzoeken
Het is belangrijk voor de overheid om een lerende organisatie te kunnen zijn. In
dat kader moeten onderzoeken kunnen worden uitgevoerd naar bijvoorbeeld een
bepaalde gebeurtenis of naar de besluitvorming in een bepaald dossier. Het is
voor onderzoekers belangrijk dat zij de personen die betrokken zijn bij een
dergelijk dossier vertrouwelijkheid kunnen toezeggen ten behoeve van hun
medewerking aan een onderzoek om de feiten boven tafel te krijgen.
Openbaarmaking van vertrouwelijke gesprekverslagen met deelnemers of
anderzijds door deelnemers in vertrouwen verstrekte informatie in het kader van
het onderzoek “Kleine korrels, grote discussie, Rapportage over granuliet en het
Besluit bodemkwaliteit”, kan ertoe leiden dat personen in de toekomst
terughoudend zullen zijn met het delen van informatie en het meewerken aan
dergelijke onderzoeken. Dit acht ik onwenselijk en schadelijk voor het goed
functioneren van de Staat. Ik maak deze informatie daarom niet openbaar.
Concepten
Voor een ordentelijk verloop van het besluitvormingsproces is het belangrijk dat
dit gebeurt op basis van voldragen documenten. Wanneer communicatie over
conceptteksten of de conceptteksten zelf openbaar worden gemaakt, is dit
schadelijk voor het goed functioneren van de Staat nu er een publiek debat kan
ontstaan over documenten die nog niet rijp zijn voor besluitvorming. Daar is ook
hier sprake van. Deze documenten maak ik daarom niet openbaar met een
beroep op het belang van het goed functioneren van de Staat. Op dezelfde
informatie is ook het bepaalde in artikel 5.2, eerste lid, van de Woo van
toepassing. Zie daartoe hieronder in het besluit.
Als het besluit eenmaal is genomen, staat deze uitzonderingsgrond niet in de weg
aan openbaarmaking van het definitieve document. Deze documenten kunnen
immers zijn behulpzaam bij de reconstructie van de besluitvorming en geven
weer welke adviezen, welke informatie en welke beleidsalternatieven daaraan ten
grondslag hebben gelegen. Het definitieve document en eventuele overwegingen
die daarbij ter besluitvorming zijn voorgelegd, maak ik daarom wel (gedeeltelijk)
openbaar.
Persoonlijke beleidsopvattingen in een document voor intern beraad,
artikel 5.2, eerste lid, Woo (correspondeert met artikel 11, eerste lid,
Wob)
Uitgangspunt van de Woo is dat overheidsinformatie openbaar is. Dit geldt in
principe ook voor documenten opgesteld voor intern beraad. Intern beraad is het
Pagina 6 van 16overleg tussen ambtenaren binnen een bestuursorgaan, of binnen een kring van
bestuursorganen die gezamenlijk verantwoordelijk zijn voor een bestuurlijke
aangelegenheid. Documenten die bestemd zijn voor intern beraad kunnen
persoonlijke beleidsopvattingen bevatten. Dat is hier ook het geval. Ten aanzien
van de openbaarmaking van deze persoonlijke beleidsopvattingen geldt het
volgende. Op grond van artikel 5.2, eerste lid, van de Woo worden persoonlijke
beleidsopvattingen in documenten die bestemd zijn voor intern beraad en
concepten in beginsel niet openbaar gemaakt. Persoonlijke beleidsopvattingen
zijn ambtelijke adviezen, meningen, visies, standpunten en overwegingen ten
behoeve van intern beraad. Persoonlijke beleidsopvattingen zijn niet: feiten,
prognoses, beleidsalternatieven, de gevolgen van een bepaald beleidsalternatief
of andere onderdelen met een overwegend objectief karakter.
Verstrekking persoonlijke beleidsopvattingen, artikel 5.2, tweede lid,
Woo (correspondeert met artikel 11, tweede lid, Wob)
Ik acht het in het belang van een goede en democratische bestuursvoering dat in
dit besluit persoonlijke beleidsopvattingen in geanonimiseerde vorm en niet
herleidbaar tot personen wel openbaar worden gemaakt (artikel 5.2, tweede lid,
van de Woo). Het onderwerp van uw verzoek is maatschappelijk actueel en
maakt deel uit van een publiek debat. Het is belangrijk dat alle relevante
informatie hiervoor beschikbaar is. In het belang van een evenwichtig beeld van
de besluitvorming en ter voorkoming van een onvolledig of verkeerd beeld, acht
ik openheid over de persoonlijke beleidsopvattingen gewenst. Dit met
uitzondering van de hiervoor genoemde passages die op grond van artikel 5.1,
eerste lid, aanhef en onder i, in samenhang met 5.2, eerste lid, Woo, niet
openbaar gemaakt worden, zoals reeds in het voorgaande toegelicht.
Aanvullende belangenafweging, intern beraad in relatie tot milieu-informatie
(artikel 5.2, vierde lid, Woo)
Onder de reikwijdte van uw Woo-verzoek vallen tevens conceptdocumenten
waarvan de inhoud (deels) valt te kwalificeren als milieu-informatie in de zin van
artikel 19.1a, eerste lid, onder a, van de Wet milieubeheer. Uit artikel 5.2, vierde
lid, van de Woo volgt dat, in het geval van milieu-informatie, het belang van de
bescherming van persoonlijke beleidsopvattingen van geval tot geval dient te
worden afgewogen tegen het belang van openbaarheid. In het voorgaande heb ik
uiteengezet waarom ik concepten niet verstrek. Ten aanzien van de documenten
die milieu-informatie bevatten merk ik in het kader van de aanvullende
belangenafweging nog het volgende op.
Artikel 4, derde lid, aanhef en onder c, van het Verdrag van Aarhus - in
samenhang bezien met artikel 4, eerste lid, aanhef en onder e, van Richtlijn
2003/4/EG - bepaalt dat een verzoek om milieu-informatie kan worden
geweigerd indien het gaat om onvoltooid materiaal of om interne
overheidsmededelingen en die weigering bij wet is voorzien met inachtneming
van het openbaar belang dat met bekendmaking wordt gediend. Voornoemde
bepaling sluit de betrokkenheid van externe partijen niet uit. Documenten
waarbij externe derden betrokken zijn kunnen tevens onder intern beraad vallen.
Het voorgaande is geïmplementeerd in 5.2, vierde lid, van de Woo. Bij de
beoordeling van de documenten ben ik dan ook van deze interpretatie van de
bepaling uitgegaan.
De documenten bestaan uit concepten en documenten die hierop betrekking
hebben. Het betreft onder meer verschillende conceptversies van nota’s, memo’s,
(kamer)brieven en vragen, suggesties of opmerkingen naar aanleiding van deze
Pagina 7 van 16documenten. Ik ben van oordeel dat de betreffende conceptdocumenten - die
persoonlijke beleidsopvattingen bevatten - zijn opgesteld ten behoeve van intern
beraad, omdat hier sprake is van uitwisseling van informatie, dan wel
documenten, die mij in staat stelt een definitief standpunt in te nemen
betreffende een bestuurlijke aangelegenheid, namelijk granuliet. Daar kom nog
bij dat deze uitwisseling van gegevens en documenten in een vertrouwelijke
sfeer heeft plaatsgevonden. Het belang van de bescherming van de in voormelde
documenten opgenomen persoonlijke beleidsopvattingen wegen in dit specifieke
geval zwaarder dan het belang van openbaarmaking van de daarin opgenomen
milieu-informatie. In deze fase van voorbereiding weegt zwaar dat partijen in een
vertrouwelijke sfeer onderling informatie en opvattingen kunnen uitwisselen. Dit
vanuit het oogpunt van een openhartige onderlinge gedachtewisseling en om te
voorkomen dat betrokkenen in de praktijk grote terughoudendheid zouden
betrachten bij het geven van persoonlijke beleidsopvattingen, hetgeen de
kwaliteit van besluitvorming niet ten goede zou komen. In dit verband wil ik
benadrukken dat de desbetreffende documenten zich in de conceptfase bevinden.
Daarbij ken ik tevens gewicht toe aan de omstandigheid dat de uiteindelijke
versies van de voormelde documenten reeds openbaar zijn, dan wel met dit
besluit openbaar worden gemaakt, zodat de desbetreffende milieu-informatie in
de openbaargemaakte versies is terug te vinden. De concepten bevatten ook
feitelijke gegevens, maar deze zijn zodanig verweven met de persoonlijke
beleidsopvattingen, dat deze daarvan niet zijn te scheiden. Daarom maak ik deze
documenten in hun geheel niet openbaar.
Wijze van bekendmaking
De documenten zoals vermeld op de inventarislijst worden u per e-mail
toegezonden.
Plaatsing op internet
Dit besluit en de openbaar gemaakte documenten worden geanonimiseerd op
www.rijksoverheid.nl geplaatst.
Ik vertrouw erop u hiermee voldoende te hebben geïnformeerd.
Hoogachtend,
DE STAATSSECRETARIS VAN INFRASTRUCTUUR EN WATERSTAAT,
Namens deze,
DE DIRECTEUR-GENERAAL WATER EN BODEM
Dhr. drs. J.H. Slootmaker
Pagina 8 van 16Bezwaarclausule
Voor nadere informatie over dit besluit kunt u terecht bij de hierboven genoemde
contactpersoon. Op grond van de Algemene wet bestuursrecht kunnen belanghebbenden een
bezwaarschrift indienen tegen dit besluit binnen zes weken na de dag waarop dit is
bekendgemaakt. Het bezwaarschrift moet worden gericht aan de Staatssecretaris van
Infrastructuur en Waterstaat, ter attentie van Hoofddirectie Bestuurlijke en Juridische Zaken,
afdeling Algemeen Bestuurlijk-Juridische Zaken, postbus 20901, 2500 EX Den Haag.
Het bezwaarschrift dient te zijn ondertekend en ten minste te bevatten:
a. naam en adres van de indiener;
b. de dagtekening;
c. een omschrijving van het besluit waartegen het bezwaarschrift zich richt (datum en
nummer of kenmerk);
d. een opgave van de redenen waarom men zich met het besluit niet kan verenigen;
e. zo mogelijk een afschrift van het besluit waartegen het bezwaarschrift zich richt.
Het niet voldoen aan deze eisen kan leiden tot niet-ontvankelijkheid van het bezwaarschrift.
Een bezwaarschrift kan uitsluitend per gewone post en niet per e-mail worden ingediend.
Machtigt u iemand om namens u bezwaar te maken? Stuur dan ook een kopie van de
machtiging mee. Bij indiening van een bezwaarschrift namens een rechtspersoon, dient u
documenten mee te sturen (origineel uittreksel uit het handelsregister en/of een kopie van
de statuten van de rechtspersoon) waaruit blijkt dat u bevoegd bent namens de
rechtspersoon op te treden.
Pagina 9 van 16Bijlage 1 – Relevante artikelen uit de Woo
Artikel 1.1
Eenieder heeft recht op toegang tot publieke informatie zonder daartoe een belang
te hoeven stellen, behoudens bij deze wet gestelde beperkingen.
Artikel 2.1
In deze wet en de daarop berustende bepalingen wordt verstaan onder:
document: een door een orgaan, persoon of college als bedoeld in artikel 2.2,
eerste lid, opgemaakt of ontvangen schriftelijk stuk of ander geheel van
vastgelegde gegevens dat naar zijn aard verband houdt met de publieke taak van
dat orgaan, die persoon of dat college;
milieu-informatie: hetgeen daaronder wordt verstaan in artikel 19.1a van de Wet
milieubeheer;
Onze Minister: Onze Minister van Binnenlandse Zaken en Koninkrijksrelaties;
publieke informatie: informatie neergelegd in documenten die berusten bij een
orgaan, persoon of college als bedoeld in artikel 2.2, eerste lid, of informatie die
krachtens artikel 2.3 door een bestuursorgaan kan worden gevorderd.
Artikel 2.5
Bij de toepassing van deze wet wordt uitgegaan van het algemeen belang van
openbaarheid van publieke informatie voor de democratische samenleving.
Artikel 4.1
1. Eenieder kan een verzoek om publieke informatie richten tot een
bestuursorgaan of een onder verantwoordelijkheid van een bestuursorgaan
werkzame instelling, dienst of bedrijf. In het laatste geval beslist het
verantwoordelijke bestuursorgaan op het verzoek.
2. Een verzoek kan mondeling of schriftelijk worden ingediend en kan elektronisch
worden verzonden op de door het bestuursorgaan aangegeven wijze.
3. De verzoeker behoeft bij zijn verzoek geen belang te stellen.
4. De verzoeker vermeldt bij zijn verzoek de aangelegenheid of het daarop
betrekking hebbende document, waarover hij informatie wenst te ontvangen.
5. Indien een verzoek te algemeen geformuleerd is, verzoekt het bestuursorgaan
binnen twee weken na ontvangst van het verzoek de verzoeker om het verzoek te
preciseren en is het de verzoeker daarbij behulpzaam.
6. Het bestuursorgaan kan besluiten een verzoek niet te behandelen, indien de
verzoeker niet meewerkt aan een verzoek tot precisering als bedoeld het vijfde lid.
In afwijking van artikel 4:5, vierde lid, van de Algemene wet bestuursrecht wordt
het besluit om het verzoek niet te behandelen aan de verzoeker bekendgemaakt
binnen twee weken nadat het verzoek is gepreciseerd of nadat de daarvoor
gestelde termijn ongebruikt is verstreken.
7. Een verzoek om informatie wordt ingewilligd met inachtneming van het
bepaalde in hoofdstuk 5.
Artikel 4.4
1. Het bestuursorgaan beslist op het verzoek om informatie zo spoedig mogelijk,
doch uiterlijk binnen vier weken gerekend vanaf de dag na die waarop het verzoek
is ontvangen.
Pagina 10 van 162. Het bestuursorgaan kan de beslissing voor ten hoogste twee weken verdagen,
indien de omvang of de gecompliceerdheid van de informatie een verlenging
rechtvaardigt. Van de verdaging wordt voor de afloop van de eerste termijn
schriftelijk gemotiveerd mededeling gedaan aan de verzoeker.
3. Onverminderd artikel 4:15 van de Algemene wet bestuursrecht wordt de
termijn voor het geven van een beschikking opgeschort gerekend vanaf de dag na
die waarop het bestuursorgaan de verzoeker meedeelt dat toepassing is gegeven
aan artikel 4:8 van de Algemene wet bestuursrecht, tot en met de dag waarop
door de belanghebbende of belanghebbenden een zienswijze naar voren is
gebracht of de daarvoor gestelde termijn ongebruikt is verstreken.
4. Indien de opschorting, bedoeld in het derde lid, eindigt, doet het
bestuursorgaan daarvan zo spoedig mogelijk mededeling aan de verzoeker, onder
vermelding van de termijn binnen welke de beschikking alsnog moet worden
gegeven.
5. Indien het bestuursorgaan heeft besloten informatie te verstrekken, wordt de
informatie verstrekt tegelijk met de bekendmaking van het besluit, tenzij naar
verwachting een belanghebbende bezwaar daartegen heeft, in welk geval de
informatie wordt verstrekt twee weken nadat de beslissing is bekendgemaakt.
Indien wordt verzocht om een voorlopige voorziening als bedoeld in artikel 8:81
van de Algemene wet bestuursrecht, wordt de openbaarmaking opgeschort totdat
de voorzieningenrechter uitspraak heeft gedaan of het verzoek is ingetrokken.
6. Indien het bestuursorgaan heeft besloten informatie te verstrekken die
rechtstreeks betrekking heeft op een derde of die van een derde afkomstig is,
deelt het bestuursorgaan dit besluit gelijktijdig mede aan deze derde.
Artikel 4.5
1. Het bestuursorgaan verstrekt de informatie in de door verzoeker verzochte
vorm of, indien dit redelijkerwijs niet gevergd kan worden, met inachtneming van
het bepaalde in artikel 2.4, derde lid.
2. Indien de informatie reeds in een voor de verzoeker gemakkelijk toegankelijke
vorm voor het publiek beschikbaar is, wijst het bestuursorgaan de verzoeker
daarop.
Artikel 5.1
1. Het openbaar maken van informatie ingevolge deze wet blijft achterwege voor
zover dit:
a. de eenheid van de Kroon in gevaar zou kunnen brengen;
b. de veiligheid van de Staat zou kunnen schaden;
c. bedrijfs- en fabricagegegevens betreft die door natuurlijke personen of
rechtspersonen vertrouwelijk aan de overheid zijn meegedeeld;
d. persoonsgegevens betreft als bedoeld in paragraaf 3.1 onderscheidenlijk
paragraaf
3.2 van de Uitvoeringswet Algemene verordening gegevensbescherming, tenzij de
betrokkene uitdrukkelijk toestemming heeft gegeven voor de openbaarmaking van
deze persoonsgegevens of deze persoonsgegevens kennelijk door de betrokkene
openbaar zijn gemaakt;
e. nummers betreft die dienen ter identificatie van personen die bij wet of
algemene maatregel van bestuur zijn voorgeschreven als bedoeld in artikel 46 van
de Uitvoeringswet Algemene verordening gegevensbescherming, tenzij de
verstrekking kennelijk geen inbreuk op de levenssfeer maakt.
Pagina 11 van 162. Het openbaar maken van informatie blijft eveneens achterwege voor zover het
belang daarvan niet opweegt tegen de volgende belangen:
a. de betrekkingen van Nederland met andere landen en staten en met
internationale organisaties;
b. de economische of financiële belangen van de Staat, andere publiekrechtelijke
lichamen of bestuursorganen, in geval van milieu-informatie slechts voor zover de
informatie betrekking heeft op handelingen met een vertrouwelijk karakter;
c. de opsporing en vervolging van strafbare feiten;
d. de inspectie, controle en toezicht door bestuursorganen;
e. de eerbiediging van de persoonlijke levenssfeer;
f. de bescherming van andere dan in het eerste lid, onderdeel c, genoemde
concurrentiegevoelige bedrijfs- en fabricagegegevens;
g. de bescherming van het milieu waarop deze informatie betrekking heeft;
h. de beveiliging van personen en bedrijven en het voorkomen van sabotage;
i. het goed functioneren van de Staat, andere publiekrechtelijke lichamen of
bestuursorganen.
3. Indien een verzoek tot openbaarmaking op een van de in het tweede lid
genoemde gronden wordt afgewezen, bevat het besluit hiervoor een uitdrukkelijke
motivering.
4. Openbaarmaking kan tijdelijk achterwege blijven, indien het belang van de
geadresseerde van de informatie om als eerste kennis te nemen van de informatie
dit kennelijk vereist. Het bestuursorgaan doet mededeling aan de verzoeker van
de termijn waarbinnen de openbaarmaking alsnog zal geschieden.
5. In uitzonderlijke gevallen kan openbaarmaking van andere informatie dan
milieu-informatie voorts achterwege blijven indien openbaarmaking onevenredige
benadeling toebrengt aan een ander belang dan genoemd in het eerste of tweede
lid en het algemeen belang van openbaarheid niet tegen deze benadeling
opweegt. Het bestuursorgaan baseert een beslissing tot achterwege laten van de
openbaarmaking van enige informatie op deze grond ten aanzien van dezelfde
informatie niet tevens op een van de in het eerste of tweede lid genoemde
gronden.
6. Het openbaar maken van informatie blijft in afwijking van het eerste lid,
onderdeel c, in geval van milieu-informatie eveneens achterwege voor zover
daardoor het in het eerste lid, onderdeel c, genoemde belang ernstig geschaad
wordt en het algemeen belang van openbaarheid van informatie niet opweegt
tegen deze schade.
7. Het eerste en tweede lid zijn niet van toepassing op milieu-informatie die
betrekking heeft op emissies in het milieu.
Artikel 5.2
1. In geval van een verzoek om informatie uit documenten, opgesteld ten behoeve
van intern beraad, wordt geen informatie verstrekt over daarin opgenomen
persoonlijke beleidsopvattingen. Onder persoonlijke beleidsopvattingen worden
verstaan ambtelijke adviezen, visies, standpunten en overwegingen ten behoeve
van intern beraad, niet zijnde feiten, prognoses, beleidsalternatieven, de gevolgen
van een bepaald beleidsalternatief of andere onderdelen met een overwegend
objectief karakter.
2. Het bestuursorgaan kan over persoonlijke beleidsopvattingen met het oog op
een goede en democratische bestuursvoering informatie verstrekken in niet tot
personen herleidbare vorm. Indien degene die deze opvattingen heeft geuit of zich
Pagina 12 van 16erachter heeft gesteld, daarmee heeft ingestemd, kan de informatie in tot
personen herleidbare vorm worden verstrekt.
3. Onverminderd het eerste en tweede lid wordt uit documenten opgesteld ten
behoeve van formele bestuurlijke besluitvorming door een minister, een
commissaris van de Koning, Gedeputeerde Staten, een gedeputeerde, het college
van burgemeester en wethouders, een burgemeester en een wethouder,
informatie verstrekt over persoonlijke beleidsopvattingen in niet tot personen
herleidbare vorm, tenzij het kunnen voeren van intern beraad onevenredig wordt
geschaad.
4. In afwijking van het eerste lid wordt bij milieu-informatie het belang van de
bescherming van de persoonlijke beleidsopvattingen afgewogen tegen het belang
van openbaarmaking. Informatie over persoonlijke beleidsopvattingen kan worden
verstrekt in niet tot personen herleidbare vorm. Indien degene die deze
opvattingen heeft geuit of zich erachter heeft gesteld, daarmee heeft ingestemd,
kan de informatie in tot personen herleidbare vorm worden verstrekt.
Artikel 5.3
Bij een verzoek om informatie die ouder is dan vijf jaar motiveert het
bestuursorgaan bij een weigering van die informatie waarom de in artikel 5.1,
tweede of vijfde lid, of artikel 5.2 bedoelde belangen ondanks het tijdsverloop
zwaarder wegen dan het algemeen belang van openbaarheid.
Pagina 13 van 16Bijlage 2 – Transponeringstabel Wob-Woo
Uitzonderingsgrond Uitzonderingsgrond Eventuele verschillen
in de Wet in de Wet open
openbaarheid van overheid
bestuur (artikel/code)
(artikel/code)
1. Eenheid van de Kroon Eenheid van de Kroon Geen inhoudelijk verschil
(10.1.a) (5.1.1.a)
2. Veiligheid van de Staat Veiligheid van de Staat Geen inhoudelijk verschil
(10.1.b) (5.1.1.b)
3. Vertrouwelijk verstrekte Vertrouwelijk verstrekte Geen inhoudelijk verschil
bedrijfs- en bedrijfs- en
fabricagegegevens fabricagegegevens
(uitgezonderd milieu- (uitgezonderd milieu-
informatie) (10.1.c) informatie) (5.1.1.c)
4. Bijzondere 1. Bijzondere De Woo maakt anders dan de
persoonsgegevens persoonsgegevens Wob een onderscheid tussen de
(10.1.d) (5.1.1.d) bijzondere persoonsgegevens en
2. Nationale nationale identificatienummers.
identificatienummers
(5.1.1.e)
5. Internationale Internationale Geen inhoudelijk verschil
betrekkingen (10.2.a) betrekkingen (5.1.2.a)
6. I. Economische of Economische of Geen inhoudelijk verschil al
financiële belangen van financiële belangen van vervangt één uitzonderingsgrond
de staat (10.2.b) de staat (5.1.2.b) in de Woo twee
II. Economische of uitzonderingsgronden in de Wob.
financiële belangen van
de Staat met een
vertrouwelijk karakter
(milieu-informatie)
(10.5)
7. Opsporing en Opsporing en vervolging Geen inhoudelijk verschil
vervolging van van strafbare feiten
strafbare feiten (10.2.c) (5.1.2.c)
8. Inspectie, controle en Inspectie, controle en Geen inhoudelijk verschil
toezicht door toezicht door
bestuursorganen bestuursorganen
(10.2.d) (5.1.2.d)
9. Eerbiediging van de Eerbiediging van de Geen inhoudelijk verschil
persoonlijke levenssfeer persoonlijke levenssfeer
(10.2.e) (5.1.2.e)
10. Belang van de Belang van de Geen inhoudelijk verschil (al
geadresseerde om als geadresseerde om als betreft het niet langer een
eerste kennis te kunnen eerste kennis te kunnen uitzonderingsgrond, maar gaat
nemen (10.2.f) nemen (5.1.4) het om een procesmatige
bepaling)
Pagina 14 van 1611. Het voorkomen van 1. Bescherming van Het voorkomen van oneven redige
onevenredige andere dan bevoordeling of benadeling kan
bevoordeling of vertrouwelijk aan de onder de Wob voor diverse
benadeling (10.2.g) overheid verstrekte situaties als uitzonderingsgrond
concurrentiegevoelige gelden. In de Woo komen voor
bedrijfs- en vier situaties afzonderlijke
fabricagegegevens (specifieke) uitzonderingsgronden.
(5.1.2.f)
2. De bescherming van
het milieu waarop deze
informatie betrekking
heeft (uitgezonderd
milieu-informatie)
(5.1.2.g)
3. De beveiliging van
personen of bedrijven
en het voorkomen van
sabotage (uitgezonderd
milieu-informatie)
(5.1.2.h)
4. Het goed
functioneren van de
staat (…) of
bestuursorganen
(5.1.2.i)
12. Het voorkomen van Het voorkomen van Anders dan onder de Wob kan
onevenredige onevenredige onder de Woo alleen in
bevoordeling of bevoordeling of uitzonderlijke gevallen nog een
benadeling benadeling (5.1.5) beroep op deze
(uitgezonderd milieu- uitzonderingsgrond worden
informatie) (10.2.g) gedaan. Tevens kan deze
uitzonderingsgrond niet naast een
andere uitzonderingsgrond
(aanvullend) worden toegepast.
13. De bescherming van De bescherming van het Geen inhoudelijk verschil
het milieu waarop de milieu waarop de
informatie betrekking informatie betrekking
heeft (10.7.a) heeft (5.1.2.g)
14. De beveiliging van De beveiliging van Geen inhoudelijk verschil
personen of bedrijven personen of bedrijven
en het voorkomen van en het voorkomen van
sabotage (milieu- sabotage (milieu-
informatie) (10.7.b) informatie) (5.1.2.h)
15. Niet verstrekken van 1. Is er sprake van Anders dan onder de Wob worden
persoonlijke persoonlijke persoonlijke beleidsopvattingen
beleidsopvattingen beleidsopvattingen in onder de Woo vaker openbaar.
(11.1) documenten opgesteld Uitgangspunt is dat dit in ieder
voor formele geval aan de orde is als het gaat
bestuurlijke om persoonlijke
besluitvorming? beleidsopvattingen in documenten
Verstrekken, tenzij het opgesteld voor formele
voeren van intern bestuurlijke besluitvorming.
Pagina 15 van 16beraad onevenredig
wordt geschaad (5.2.3)
2. Wel verstrekken
persoonlijke
beleidsopvatting in het
kader van goed en
democratisch bestuur
(5.2.2)
3. Niet verstrekken van
persoonlijke
beleidsopvattingen
(5.2.1)
16. Wel verstrekken Wel verstrekken Geen inhoudelijk verschil
persoonlijke persoonlijke
beleidsopvatting in het beleidsopvatting in het
kader van goed en kader van goed en
democratisch bestuur democratisch bestuur
(11.2) (5.2.2)
17. Informatie ouder dan Als de documenten ouder zijn dan
vijf jaar (5.3) vijf jaar zal tijdens de beoordeling
bij een beroep op een
uitzonderingsgrond extra
gemotiveerd worden waarom het
bedoelde belang zwaarder weegt
dan het algemeen belang van
openbaarheid. Zoals in § 6.2 al
naar voren kwam is bij de
kerndepartementen al
geanticipeerd op deze wijziging.
Er wordt dan ook niet verwacht
dat dit een (veel) voorkomend
aandachtspunt zal zijn.
Pagina 16 van 16